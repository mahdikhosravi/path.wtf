---
id: dataAndStorage
title: ذخیره‌سازی داده‌ها
sidebar_label: ذخیره‌سازی داده‌ها
---

### بیت

خیلی در مورد زبان کامپیوتر که ۰ و ‍۱ است صحبت شده است. گفتیم گیت‌های منطقی ورودی‌های ۰ یا ۱ دارند. ۰ و ۱ بیانگر وصل بودن یا نبودن سیگنال است. واحد نگهداری هر ۰ یا ۱، یک بیت (Bit) است.

### بایت

یک گروه ۸ تایی از بیت‌ها یک بایت (byte) را تشکیل می‌دهند. گفتیم هر بیت یک رقم در مبنای ۲ است، یعنی مقدار ۰ یا ۱ را نگه می‌دارد. به همین صورت می‌توان گفت با ۴ بیت، می‌توان یک رقم در مبنای ۱۶ را نگهداری کرد. پس یک بایت را می‌توان با دو رقم در مبنای ۱۶ نشان داد.

| Decimal | Hexadecimal | Binary |
| ------- | ----------- | ------ |
| 0       | 0           | 0      |
| 1       | 1           | 1      |
| 2       | 2           | 10     |
| 9       | 9           | 1001   |
| 10      | A           | 1010   |
| 11      | B           | 1011   |
| 12      | C           | 1100   |
| 13      | D           | 1101   |
| 14      | E           | 1110   |
| 15      | F           | 1111   |
| 16      | 10          | 10000  |

## ASCII

گفتیم داده‌ها به صورت ۰ یا ۱ ذخیره می‌شوند و هر بایت ۸ بیت است. کاراکترها چگونه ذخیره می‌شوند؟
یک سیستم استاندارد برای ذخیره‌سازی کاراکتر‌ها وجود دارد به نام ASCII. در این سیستم، هر عدد بین ۰ تا ۱۲۷ به یک کاراکتر تبدیل شده است. به عنوان مثال، برای نشان داده حرف A، عدد ۶۵ را ذخیره می‌کنیم. سپس زمان خواندن داده‌ها از حافظه، این عدد را به کاراکتر تبدیل می‌کنیم. با توجه به اینکه برای کاراکترها یک عدد بین ۰ تا ۱۲۷ لازم است، پس هر کاراکتر را می‌توان در یک بایت ذخیره کرد.

![ASCII Table](/img/ascii-table.png)

## Unicode

کامپیوترها برای نشان دادن کاراکترهای عادی از ASCII استفاده می‌کنند. اما برای نمایش سایر کاراکتر‌ها، مانند اموجی‌ها، از سیستم Unicode استفاده می‌شود. در این سیستم هر کاراکتر را با ۲ بایت نشان می‌دهند. درنتیجه ۶۵۵۳۶ کاراکتر ممکن در سیستم Unicode قابل نمایش است.

## اعداد صحیح

برای نمایش اعداد صحیح (Integer)، از ۳۲ بیت استفاده می‌شد. اما در طی سال‌ها به این نتیجه رسیدند که ۳۲ بیت برای نمایش کافی نیست. درنتیجه اکنون از ۶۴ بیت برای نمایش اعداد صحیح استفاده می‌شود.
