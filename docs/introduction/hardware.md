---
id: hardware
title: سخت‌افزار
sidebar_label: سخت‌افزار
---

انسان‌ها برنامه‌های می‌نویسند که برای آن‌ها قابل فهم است. ماشین نیاز به برنامه‌ای دارد که ماشین آن را بفهمد. برنامه‌هایی که ما می‌نویسیم باید کامپایل یا تفسیر شوند تا به زبان ماشین (صفر و یک) تبدیل شوند.

## CPU

CPU&rlm; (Central Processing Unit) مغز کامپیوتر است.
CPU دستورات و ورودی‌ها را می‌گیرد و عملیات را انجام می‌دهد. CPU به حافظه‌ی محدودی دسترسی دارد که به آن Register می‌گویند. سرعت این حافظه بسیار زیاد است اما فضای آن کم است. از این حافظه برای انجام عملیات استفاده می‌شود.

### ترانزیستور

CPU از ترانزیستور (Transistors) ساخته می‌شود. البته باید ذکر کرد CPUهای امروز از میلیاردها ترانزیستور ساخته شده‌اند. تزانزیستور مانند یک کلید کوچک است که با سیگنال‌های الکتریکی کنترل می‌شود. درواقع ترانزیستور عبور یا عدم عبور یک جریان الکتریکی را کنترل می‌کند.

### مدار

در دنیای سخت‌افزار، همه چیز مدار است. مدارها از ترکیب گیت‌های منطقی (Logic Gate) ساخته می‌شوند. گیت‌های منطقی به زبان ساده یک تابع هستند که یک سری ورودی را به یک سری خروجی تبدیل می‌کنند. گیت‌ها از ترانزیستور ساخته می‌شوند.
گیت‌های معروف عبارتند از:

![گیت‌ها](/img/gates.png)

#### AND

گیت AND دو ورودی ۰ یا ۱ می‌گیرد و اگر هر دو ورودی ۱ باشد، خروجی را برابر ۱ قرار می‌دهد. در غیر این صورت خروجی صفر است.

| input 1 | input 2 | output |
| :-----: | :-----: | :----: |
|    0    |    0    |   0    |
|    0    |    1    |   0    |
|    1    |    0    |   0    |
|    1    |    1    |   1    |

#### OR

گیت OR دو ورودی ۰ یا ۱ می‌گیرد. اگر حداقل یکی از ورودی‌ها ۱ باشد، خروجی ۱ می‌شود. در غیر این صورت ۰ است.

| input 1 | input 2 | output |
| :-----: | :-----: | :----: |
|    0    |    0    |   0    |
|    0    |    1    |   1    |
|    1    |    0    |   1    |
|    1    |    1    |   1    |

#### XOR

گیت XOR دو ورودی ۰ یا ۱ می‌گیرد. اگر جفت ورودی‌ها ۰ یا جفت ورودی‌ها ۱ باشد، خروجی ۱ می‌شود. در غیر این صورت خروجی ۰ است.

| input 1 | input 2 | output |
| :-----: | :-----: | :----: |
|    0    |    0    |   1    |
|    0    |    1    |   0    |
|    1    |    0    |   0    |
|    1    |    1    |   1    |

#### NOT

گیت NOT یک ورودی ۰ یا ۱ می‌گیرد و برعکس آن را خروجی می‌دهد.

| input | output |
| :---: | :----: |
|   0   |   1    |
|   1   |   0    |

### قانون مور

قانون مور (Moore's law) می‌گوید تعداد ترانزیستورها بر روی یک chip هر دوسال، دو برابر می‌شود. این قانون از سال ۱۹۶۵ تا سال ۲۰۱۵ درست بود.

کمپانی‌های معروفی که CPU تولید می‌کنند عبارتند از:

- Intel
- AMD
- Apple
- NVIDIA

## حافظه

CPU باید دستورات و داده‌ها را از جایی بگیرد. حافظه (Memory) قسمتی است که وظیفه‌ی ذخیره‌سازی اطلاعات را دارد.

دو دسته‌ی کلی حافظه وجود دارد:

- RAM&rlm; (Random Access Memory)
- Hard Drive (به دیسک هم شناخته می‌شود)

CPU به صورت مستقیم به RAM دسترسی دارد و اطلاعات را از روی آن می‌خواند. هر برنامه‌ای که اکنون بر روی کامپیوتر شما در حال اجرا است اطلاعاتش در RAM ذخیره شده است.

زمانی که کامپیوتر خاموش می‌شود، اطلاعات ذخیره شده در RAM به صورت کامل پاک می‌شوند. در واقع RAM برای ذخیره‌سازی داده‌ها نیاز به برق دارد. سرعت RAM نسبت به Disk بسیار بالاتر است اما از Registerهای CPU کندتر هستند.

Diskها در مقابل RAM سرعت کمتری دارند اما حافظه‌ی آن‌ها بیشتر است. زمانی که داده‌های خود را ذخیره می‌کنید، اطلاعات بر روی Disk ذخیره می‌شوند. برای ذخیره‌سازی در Disk نیازی به برق نیست. درنتیجه پس از خاموش شدن کامپیوتر هم اطلاعات شما باقی می‌ماند.

دیسک‌های قدیمی (Hard Disk Drive) ساختاری مشابه CD/DVD دارند. به این صورت که تعدادی دیسک روی هم قرار گرفته‌اند و یک آهن‌ربا روی آن‌ها می‌نویسد و از آن‌ها می‌خواند. این دیسک‌ها به موتوری متصل هستند که توسط آن به چرخش درمی‌آیند. به همین علت است که می‌گویند دیسک‌های HDD را موقع کار کردن تکان ندهید زیرا ممکن است دیسک‌ها آسیب ببینند.

نوع دیگری حافظه‌ی ذخیره‌سازی به نام حافظه‌ی حالت جامد (Solid State Drive) یا SSD وجود دارد. این حافظه به Flash هم شناخته می‌شود. این نوع حافظه مانند HDD برای ذخیره‌سازی نیازی به برق ندارد، اما ساختاری مشابه RAM دارد. درنتیجه سرعت آن بین RAM و HDD قرار می‌گیرد. به دلیل ساختار این نوع حافظه، محدودیتی برای نوشتن برروی آن وجود دارد. درنتیجه به صورت کلی می‌گویند عمر حافظه‌های SSD از HDD کمتر است.

## چرخه‌ی زندگی یک برنامه

از نظر سخت‌افزاری، برای اجرای یک برنامه، کدهای ماشین از حافظه‌ی دیسک به RAM منتقل می‌شود. سپس CPU از اول شروع کرده و یک به یک دستورات را خوانده و اجرا می‌کند. سپس به سراغ دستور بعدی می‌رود.
